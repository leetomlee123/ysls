
        <!DOCTYPE html>
        <html lang="zh">
        <head>
            <meta charset="UTF-8">
            <meta name="viewport" content="width=device-width, initial-scale=1.0">
            <title>聊斋之湘裙有声小说_演播:王玥波_免费听书_听书楼</title>
            <meta name="keywords" content="聊斋之湘裙有声小说,聊斋之湘裙在线收听,长篇评书,王玥波,王玥波,自动连播,听书楼">
            <meta name="description" content="晏仲兄早亡。一日路见一小孩酷似其兄，便跟随其后，径自来到阴曹地府亡兄家。原来其兄死后在阴曹娶妻纳妾，生儿育女，与人间无异。晏仲见兄之妾妹湘裙貌美，欲结姻缘。兄言：以针刺其背，如流血则可。湘裙竟自刺其背，鲜血直流。二人一同返回阳世结为夫妻。兄之小儿被晏仲带回家中续香火，因久沾人气而自然还阳，后来考中举人。晏仲，陕西延安人。与兄伯同居，友爱敦笃。伯三十而卒，无嗣；嫂亦继亡。仲痛悼之...">
            <link href="https://stackpath.bootstrapcdn.com/bootstrap/4.5.2/css/bootstrap.min.css" rel="stylesheet">
            <style>
                body { background-color: #f8f9fa; font-family: Arial, sans-serif; }
                .cover { max-width: 150px; max-height: 150px; padding-right: 1px; }
                .content { max-width: 500px; }
                .content p { padding: 10px 0; }
                h1, h2 { text-align: center; color: #333; }
            </style>
        </head>
        <body>
            <div class="container-sm">
                <h1>聊斋之湘裙</h1>
                <div class="row" style="display: flex; justify-content: center; align-items: center; padding: 2px;">
                    <img src="https://api.nicevoice.nyc.mn/img/proxy?url=http://image.ting13.cc/cover/yousheng/2021/0415/聊斋之湘裙.gif" alt="Cover Image" class="cover" style="max-width: 150px; margin-right: 2px;">
                    <div class="content" style="flex: 1; padding-left: 10px; max-width: 500px; word-wrap: break-word;">
                        <div><strong>类型:</strong> 长篇评书</div>
                        <div><strong>热度:</strong> 764 ℃</div>
                        <div><strong>作者:</strong> 王玥波</div>
                        <div><strong>播音:</strong> 王玥波</div>
                        <div><strong>最后更新:</strong> 完结 2021/04/15 03:52:23</div>
                    </div>
                </div>

                <div>
                    <h2>内容介绍</h2>
                    <p>晏仲兄早亡。一日路见一小孩酷似其兄，便跟随其后，径自来到阴曹地府亡兄家。原来其兄死后在阴曹娶妻纳妾，生儿育女，与人间无异。晏仲见兄之妾妹湘裙貌美，欲结姻缘。兄言：以针刺其背，如流血则可。湘裙竟自刺其背，鲜血直流。二人一同返回阳世结为夫妻。兄之小儿被晏仲带回家中续香火，因久沾人气而自然还阳，后来考中举人。晏仲，陕西延安人。与兄伯同居，友爱敦笃。伯三十而卒，无嗣；嫂亦继亡。仲痛悼之，每思生二子，则以一继兄后。甫举一男，而仲妻又死。仲恐继室不恤其子，将购一妾。邻村有货婢者，仲往相之，略不称意，被友人留酌醉归。途中遇故窗友梁生，握手殷殷，邀至其家。竟忘其已死，随之而去。入其门，并非旧第，疑而问之。曰：新移于此。入谋酒，又告竭，嘱仲坐待，挈瓶往沽。仲出立门外以俟之。忽见一妇人控驴而过，有八九岁童子随之，其面目神色，绝类其兄。心恻然动，急委缀之，便问：意子何姓？童曰：姓晏。仲惊，又问其父名。曰：不知。叙问间，已至其家，妇人下驴入。仲执童子曰：汝父在家否？童入问。少顷一媪出窥，则其嫂也。讶叔何来。仲大悲，随之而入。见庐落整顿，问：兄何在？嫂曰：责负未归。问：骑驴者何人？曰：此汝兄妾甘氏，生两男矣。长阿大赴市未返；汝所见者阿小。坐久酒渐醒，始悟所见皆鬼。然以兄弟情切，亦不甚惧。嫂治酒饭。仲急欲见兄，促阿小觅之。良久哭而归，云：李家负欠不还，反与父闹。仲闻之，与阿小奔去，见两人方捽兄地上。仲怒，奋拳直入，当者尽踣。急救兄起，敌已俱奔。追捉一人，捶楚无算，始起。执兄手，顿足哀泣。兄亦泣。既归，举家慰问，乃具酒食，兄弟相庆。忽一少年入，年约十六七。伯呼阿大，令拜叔。仲挽之，哭向兄曰：大哥地下有两子，而坟墓不扫；弟又无妻子，奈何？伯亦凄恻。嫂曰：遣阿小从叔去，亦得。阿小闻言，依叔肘下，眷恋不去。仲抚之，问：汝乐从否？答云：乐从。仲念鬼虽非人，慰情亦胜无也，因为解颜。伯曰：从去但勿娇惯，宣啖以血肉，驱向日中曝之，午过乃已。六七岁儿，历春及夏，骨肉更生，可以娶妻育子；但恐不寿耳。</p>
                </div>
                <h2>下载APP免费收听</h2>
                
                <div class="row" style="display: flex; justify-content: center; align-items: center; padding: 20px;">
                    <img src="https://alist.colors.nyc.mn/d/local_images/qrcode_www.123865.com.png" alt="QR Code" class="cover">
                </div>
            </div>
        </body>
        </html>
        